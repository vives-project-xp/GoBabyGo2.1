# Installatie ombouwkit

## Inhoud

* Benodigdheden
* Installatie
  * Auto uitpakken
  * Batterij testen
  * Kill-switch
  * Ombouwkit
  * Joystick en 3D prints
  * Deuren en spiegels
  * Houder afstandsbediening
  * Wielen

## Benodigdheden

Zorg dat je alle benodigdheden hebt voor je start aan het bouwen van het autootje. In die hieronder bijgevoegde lijst vind je de benodigdheden.

* Ombouwkit
* 3D-prints
* Een aantal schroevendraaiers (plat en kruis)
* Kniptang
* Striptang
* Kabelbinders
* Joystick
* Boormachine

## Installatie

### Auto uitpakken

Haal de auto uit de verpakking, organiseer de inhoud per categorie en berg alle spullen netjes op om ervoor te zorgen dat er niets verloren gaat.
Positioneer de auto zodanig dat de voorkant aan je rechterzijde staat. Deponeer het afval in de daarvoor bestemde vuilnisbak.

![Uitpakken auto](/Images/Uitpakken_Auto.jpg "Auto in doos")

![Uitgepakte auto](/Images/Uitgepakte_Auto.jpg "Uitgepakte auto")

### Batterij test

In de linker kant van de auto bevind zich de hoofdbekabeling van de auto. In deze bak vind je de batterij, deze is nog niet aangesloten.
Aan de powersocket bevind er zich een rode kabel en een zwarte kabel. Sluit de rode kabel aan op het rode klepje van de batterij,
de zwarte kabel op het zwarte klepje van de batterij. Test of de batterij goed is aangesloten door de auto aan te zetten.
Koppel de batterij terug los nadat je deze hebt getest, zo kan er veilig gewerkt worden.  

![Batterij](/Images/Batterij_Aansluiting.jpg "Hoofdbekabeling")

![Zekering batterij](/Images/Zekering_Batterij.jpg "Aansluiting zekering op batterij")

![Aangesloten batterij](/Images/Connector_Batterij.jpg "Aansluiting batterij")

### Kill-Switch

Verwijder het gaspedaal voorzichtig uit de auto en maak de stekkers los die eraan vast zitten. Verwijder ongeveer 1cm van de isolatie van de paarse draden, vertin de uiteinde van beide draden of plaats een aderhuls op de draden. Stop beide draden in een wago samen met de kill-switch.
Plaats de wago's terug in de opening van de gaspedaal en leid de draden en de kill-switch door de opening naar de onderkant van de auto. Maak de kabelgoot aan de onderkant van de auto los en leg de draden van de kill-switch erin, richting de achterkant van de auto. Laat de draden met de kill-switch door de opening gaan waar alle andere draden lopen. Steek de draden en de killswitch door de opening voorzien voor de achterlichten.
Boor een gat in de achterkant van de auto om de kill-switch te plaatsen. Zorg ervoor dat het gat niet te dicht bij de rand van de auto zit zodat dit makkelijk bereikbaar is vanaf de onderkant. Schuif de kill-switch door het gat en schroef deze vast met de meegeleverde moer.
Om te controleren of de schakelaar werkt, zet de auto aan met de aan/uit-knop. Als de auto niet aangaat, is er ergens in het circuit een slecht contact. Als de auto wel aangaat, werkt de schakeling zoals het hoort. Dit kun je nogmaals controleren door de kill-switch uit te schakelen, dan kan er niet meer voorwaarts of achterwaarts gereden worden.

![Gaspedaal](/Images/GaspedaalTerugplaatsen.png "Gaspedaal auto")

![Wago's onder gaspedaal](/Images/WagosInPedaal.png "Wago's onder gaspedaal")

![Kabelgoot](/Images/Kabelgoot.jpg "Onderkant kabelgoot")

![Opening kabels onder stoel](/Images/OpeningKabelsOnderStoel.png "Opening voor kabels onder de stoel")

![Opening kabels voor achterlichten](/Images/OpeningKabelsAchterlichten.png "Opening voor kabels achterlichten")

### Ombouwkit

Leg de ombouwkit in de ruimte waar de batterij zich bevind. Steek de kabels voor de joystick in de opening waar de andere kabels lopen, respectievelijk een kabel voor links, rechts en 5V. Plaats deze kabels in de kabelgoot onderaan de auto naar voor. Vijs de kabelgoot vooraan in de auto open en leg de kabels ook in deze kabelgoot. Vijs het dashboard open, haal het voorzichtig van de stuurstang en haal de kabels van de ombouwkit voorzichtig door de opening waar de andere kabels doorlopen.
Lokaliseer de groene, paarse en gele draad die verbonden zijn met een kabelschoentje op de schakelaar om vooruit of achteruit te rijden. Knip deze draden door en strip de draden zodat ongeveer 1cm van de isolatie verwijderd is. Vertin de uiteinden van de draden of plaats een aderhuls over de draden. Steek de groene draad in een wago samen met de rode draad gelabeld met achterwaarts en de gele draad in een wago samen met de draad gelabeld voorwaarts. Plaats de paarse kabel samen in een wago met de 2 zwarte korte kabels gelabeld ground.

Indien gewenst kunnen de overtollige draden van de audio interface verwijderd worden, dit zijn de draden die oorspronkelijk naar het stuur lopen. Dit zijn respectievelijk 3 draden, geel, zwart en rood. Ook kunnen de speakers losgekoppeld worden indien gewenst, dit zijn de 2 gele draden.

In de achterkant van de auto lokaliseer je de groene en gele kabel die naar de motor driver van de auto loopt. Koppel deze los van de printplaat en knip de connector van de draden. Strip de 2 draden zodat ongeveer 5mm van de isolatie verwijderd is en plaats de <!--kleur nog te bekijken--> kabel samen in de wago die verbonden is met OUT1 en de <!--kleur nog te bekijken--> kabel samen in de wago die verbonden is met OUT2.
Lokaliseer de zwarte kabel en witte kabel van de 7pin connector en knip deze door op ongeveer 5cm van de aansluiting op de motor driver. Strip beide zijden van de draad en vertin de uiteinden of plaats een aderhuls op de uiteinden. Plaats de zwarte kabel samen in wago ground die zich op de motordriver bevind van de ombouwkit. Plaats de witte kabel samen in de wago 12V op de motordriver.

Eens alles correct is geïnstalleerd kunnen de kabelgoten die los gemaakt werden terug vast gevezen worden. Het dashboard wordt pas terug vast geplaatst tijdens het plaatsen van de 3D prints.

![Kabelgoot onderaan auto](/Images/KabelgootOnderaan.png "Onderaanzicht auto voor kabelgoten")

![Dashboard links](/Images/VijzenDashboardLinks.png "Vijs linkerkant dashboard")

![Dashboard rechts](/Images/VijzenDashboardRechts.png "Vijs rechterkant dashboard")

![Kabelgoot vooraan dashboard](/Images/KabelgootVooraan.png "Kabelgoot vooraan auto")

![Opening kabels onder stoel](/Images/OpeningKabelsOnderStoel.png "Opening voor kabels onder de stoel")

![Bekabeling joystick vooraan](/Images/BekabelingJoystick.png "Bekabeling joystick aan dashboard")

![Bekabeling schakelaar vooruit/achteruit](/Images/BekabelingSchakelaarVooruit.png "Bekabeling schakelaar vooruit/achteruit")

![Bekabeling joystick vooruit/achteruit](/Images/BekabelingVooruitAchteruit.png "Bekabeling joystick vooruit/achteruit")

![Bekabeling ground joystick](/Images/BekabelingGround.png "Bekabeling ground joystick")

![Bekabeling audio interface](/Images/BekabelingAudioInterface.png "Bekabeling audio interface")

### Joystick en 3D prints

Eens de ombouwkit volledig is geïnstalleerd kunnen de kabels verbonden worden met de joystick om te testen of alles werkt. Indien alles correct werkt kunnen deze terug losgekoppeld worden. Indien niet alles correct werkt zal er ergens in de schakeling een slecht contact zijn of een fout met het verbinden van de correcte draden.
Plaats de ronde platte schijf (dashboard onderstuk) in de opening waar de stuurstang doorgaat en stop de kabels naar de joystick hierdoor. Stop eerst de kabels met de kabelschoentjes er door en dan pas de andere kabels, indien nodig haal de wago's even van de kabels en plaats ze daarna terug. Doe hetzelfde met de holle cilinder met het uitsteeksel, plaats dit uitsteeksel in de uitkeping van het dashboard. Leg de kabels over de cilinder zodat de stuurstang houder makkelijk geplaats kan worden. Schuif de stuurstanghouder over de stuurstang, zorg ervoor dat de openingen in de 3D print allignd zijn met de opening van de stuurstang. Schroef de stuurstanghouder vast met een moer via de opening in de cilinder. Haal de kabels door de opening van de doos voor de joystick, indien nodig haal de wago's even van de kabels en plaats ze daarna terug. Plaats de doos voor de joystick op de cilinder en zorg ervoor dat openingen van de doos allignd zijn met de holtes voorzien van moeren in de cilinder, zet de doos vast op de cilinder met 2 schroeven. Vijs de metalen plaat die meegeleverd is met de joystick los, hou deze vijsjes apart. Plaats het deksel van de doos op de joystick en vijs het deksel aan de joystick vast met de vijsjes. Sluit de juiste kabelschoentjes aan met de juiste schakelaars van de joystick, 1 voor voorwaarst samen met 1 voor ground, 1 voor achterwaards samen met 1 voor ground, 1 voor links samen met 1 voor 5V en 1 voor rechts samen met 1 voor 5V. <!--nog uit te leggen welke kabels met welke aansluiting--> Knijp de kabelschoentjes voorzichtig vast op de aansluiting zodat de kabelschoentjes niet los komen. Plaats de joystick in de doos en vijs het deksel vast op de doos.

![Bevestiging dashboard onderstuk](/Images/BevestigingDashboardOnderstuk.png "Bevestiging dashboard onderstuk")

![Bevestiging dashboard koppelstuk](/Images/BevestigingDashboardKoppelstuk.png "Bevestiging dashboard koppelstuk")

![Vastzetten stuurstang houder](/Images/VastzettenStuurstanghouder.png "Opening voor moer stuurstang houder")

![Bevestiging doos joystick](/Images/BevestigingDoosJoystick.png "Bevestiging doos joystick")

### Deuren en spiegels

Om de deuren te plaatsen vijs je eerst de twee vijzen naast het dashboard uit de auto los.
 Vervolgens plaats je de deur op het auto en vijs je de twee vijzen weer door de deur en de gaatjes.
 Klik daarna de spiegels op de deuren vast, deze kunnen maar op één manier in de deur klikken.

![Vastklikken spiegels](/Images/Spiegels_Vastklikken.jpg "Vastklikken van spiegels")

### Houder afstandsbediening

Boor een gat in de achterkant van de auto waar je de afstandsbediening wenst te plaatsen.
 Dit wordt best niet te dicht bij de kill-switch geplaatst anders verdiend deze zijn functionaliteit.
 Steek vervolgens de bout door dit gat en plaats hierop de 3D print. Bevestig dit stevig vast met de voorziene moer.
 Indien gewenst kan de print vastgezet worden met een lijmpistool voor extra stevigheid.

![Houder afstandsbediening](/Images/Houder_Afstandsbediening.jpg "Houder voor de afstandsbediening")

### Wielen

Om de wielen te bevestigen hebben we volgend materiaal nodig: de 4 wielen, 4 velgen, 4 rondellen en 4 steekpinnen.
Maak het onderscheid tussen de voor en achterwielen, de voorwielen hebben een uitsparing in het midden terwijl de achterwielen een verhoog hebben in het midden.
Dit is duidelijk te zien op de figuur.
Draai de auto ondersteboven zodat de wielen makkelijker monteerbaar zijn. Plaats de achterwielen achteraan de auto en de voorwielen vooraan.
Schuif de achterwielen op de as van de auto, steek vervolgens de steekpin in het gat van de as.
Buig met behulp van een bektang beide benen van de steekpin, elk in een andere richting voor extra stevigheid.
Vervolgens plaatsen we de voorwielen. Plaats eerst een rondel op de as, schuif daarna het wiel op de as en plaats nog een rondel.
Het wiel mag niet los zitten, indien het wiel te los zit moet er nog een rondel bijgestoken worden.
Plaats de steekpin in het gat van de as en buig met behulp van een bektang de benen van de steekpin, elk in een andere richting voor extra stevigheid.
Als laatste klik alle velgen op de wielen. Alle velgen zijn hetzelfde dus de volgorde maakt niet uit.

![Wielen](/Images/Wielen.jpg "Wielen en velgen")

![Voor en achterwielen](/Images/Voor_Achterwiel.jpg "Verschil voor en achterwielen")

![Auto onderkant](/Images/Bevestiging_Wielen.jpg "Wielen onderkant")

![Bevestiging achterwiel](/Images/Bevestiging_Achterwiel.jpg "Bevestigen achterwiel")

![Vastzetten achterwiel](/Images/Vastzetten_Achterwiel.png "Vastzetten achterwiel met steekpin")

![Rondel vooras](/Images/Rondeel_Voorwiel.jpg "Rondel plaatsen vooras")

![Rondel Voorwiel](/Images/Wiel_En_Rondeel.jpg "Voorwiel en rondel")

![Vastzetten achterwiel](/Images/Steekpin_Voorwiel.jpg "Vastzetten voorwiel met steekpin")

![Velgen](/Images/Velgen.jpg "Velgen op wielen")
